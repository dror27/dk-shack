# הֵבַנְתִּי

הֵבַנְתִּי \
אֲנַחְנוּ פָּשׁוּט רוֹצִים שֶׁהַפָלַסְטִינִים יִהְיוּ עַם נִכְבָּשׁ נָאוֹר \
שֶׁיִּדְאֲגוּ לַחִנּוּךְ שֶׁל הַיְּלָדִים שֶׁלָּהֶם\
יַעַסְקוּ בַּפִּתּוּחַ הַכַּלְכָּלָה \
וְיִדְאֲגוּ לִרְוָחַת הַתּוֹשָׁבִים \
\
שֶׁיִּלְמְדוּ בְּאוּנִיבֶרְסִיטָאוֹת מִקְצוֹעוֹת חָפְשִׁיִּים \
וִיגַדְּלוּ דּוֹר שֶׁל נְעָרִים וּנְעָרוֹת פְּתוּחִים \
הוּמָנִיסְטִיִּים וְשוֹחָרֵי אַחֲוַת הָעַמִּים\
שֶׁיִּגְדְּלוּ הֵם לַעֲסֹק בִּשְׁאֵלוֹת שֶׁל שִׁוְיוֹן מִגְּדַרִי \
יַפְרִידוּ דָּת מִמְּדִינָה \
וְיִהְיוּ בְּעָלֵי טַעַם אֲנִין בְּכָל הַנּוֹגֵעַ לָאַדְרִיכָלוּת אוּרְבַּנִית\
\
שֶׁיִּלְמְדוּ מִכַּמָּה מְדִינוֹת אֶירוֹפֶּאִיוֹת נִפְלָאוֹת \
אֵיךְ לְהִכָּבֵשׁ בִּנְאוֹרוֹת \
שֶׁיַּלְשִׁינוּ עַל מִתְנַגְּדִים לַכּוֹבֵשׁ \
וְיִלְמְדוּ אֶת תּוֹלְדֹת הַמַּאֲבָק הַצִּיּוֹנִי הַצּוֹדֵק\
לֵדוֹרוֹתָיו\
\
הֵבַנְתִּי \
\
סוֹף סוֹף נִרְאֶה לִי \
שֶׁהֵבַנְתִּי מָה רֹב הָעָם רוֹצֶה \
סוֹף סוֹף אֲנִי מַרְגִּישׁ מְחֻבָּר\
נָאוֹר\
מְיֻתָּר