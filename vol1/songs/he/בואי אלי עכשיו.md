# בּוֹאִי אֵלַי עַכְשָׁו

בּוֹאִי אֵלַי עַכְשָׁו\
עִם חִיּוּךְ שֶׁל שִׂמְחָה\
עִם סִפּוּר קָטָן, עִם שִׁיר\
עֲרוּמָה מִמָּנָּה רִאשׁוֹנָה\
תַּבְשִׁילִים וְקִנּוּחִים\
אֶת הָעֶצֶב לְמָחָר נַשְׁאִיר\
\
בּוֹאִי אֵלַי עַכְשָׁו\
בִּכְבִישׁ מָהִיר שֶׁל לַיְלָה\
נָקִי מֵעַבְדֵי הַשָּׁעוֹן\
צִלַּמְתִּי לָךְ כַּמָּה תְּמוּנוֹת\
שֶׁל עַצְמִי בְּפוֹזוֹת\
פִּנִּיתִי לָךְ מַדָּף בָּאָרוֹן\
\
אָז בּוֹאִי אֵלַי עַכְשָׁו\
הַכֹּל סְתָמִי, מִקְרִי\
בּוֹאִי אֵלַי עַכְשָׁו\
יִהְיֶה מַמָּשׁ אֱלֹהִי\
זֶה רַק כַּמָּה בּוּעוֹת שֶׁעָפוֹת\
מַשְׁמָעוּת לְכַמָּה דַּקּוּת\
בְּאֵר לְהָצִיץ בָּהּ\
אֶת עַצְמֵךְ לִרְאוֹת\
\
בּוֹאִי אֵלַי עַכְשָׁו\
כִּי אַתְּ רוֹצָה\
סִדּוּר פְּרָחִים לְרֹאשְׁךְ\
זִמָּה וְתִקְוָה\
שֵׁבֶט וְחֶסֶד עוֹמְדִים\
כָּאן יָבוֹא זָקִיף בְּתוֹכֵךְ\
\
\
בּוֹאִי אֵלַי עַכְשָׁו\
אֵיךְ שֶׁאַתְּ רוֹצָה\
יְחֵפָה אוֹ בְּנַעַלֵי עָקֵב\
הַחַג הַזֶּה עֲמָמִי אָמְנָם\
מִנְהָג שֶׁל דּוֹרוֹת\
אֲנִי כְּבָר חוֹמוֹתָיִּךְ סוֹבֵב\
\
אָז בּוֹאִי אֵלַי עַכְשָׁו\
הַכֹּל סְתָמִי, מִקְרִי\
בּוֹאִי אֵלַי עַכְשָׁו\
יִהְיֶה מַמָּשׁ אֱלֹהִי\
זֶה רַק כַּמָּה בּוּעוֹת שֶׁעָפוֹת\
מַשְׁמָעוּת לְכַמָּה דַּקּוּת\
בְּאֵר לְהָצִיץ בָּהּ\
אֶת עַצְמֵךְ לִרְאוֹת\
\
וְאִם לֹא תָּבוֹאִי עַכְשָׁו\
אֵצֵא אֶל מִחוּץ לַשִּׁיר\
כָּךְ אוֹ כָּךְ, אֶשְׁכַּח גַּם אוֹתְךָ\
בְּאֵיזֶה יוֹם בָּהִיר\
\
אָז בּוֹאִי אֵלַי עַכְשָׁו\
הַכֹּל סְתָמִי, מִקְרִי\
בּוֹאִי אֵלַי עַכְשָׁו\
יִהְיֶה מַמָּשׁ אֱלֹהִי\
זֶה רַק כַּמָּה בּוּעוֹת שֶׁעָפוֹת\
מַשְׁמָעוּת לְכַמָּה דַּקּוּת\
בְּאֵר לְהָצִיץ בָּהּ\
אֶת עַצְמֵךְ לִרְאוֹת\