# בּוֹגְרִים כְּבָר לֹא נִהְיֶה

אִידֵאוֹלוֹגִית לְהַחְרִיד\
מְשִׂימָתִית אִינְדִּיד\
נְכוֹנָה לִפְעֻלָּה\
הִיא צַו הַתְּנוּעָה\
\
וְרַק אִם תְּנוּעָה אַחַת תַּעֲשֶׂה\
שֶׁלֹּא מִתּוֹךְ הָרֶפֶּרְטוּאָר הַמְּצֻוֶּה\
תִּתְפָּרֵק מִכָּל חָסְנָה\
וְתָבוֹא עָלֶיהָ צָרַת אֶבְיוֹנָה\
\
בּוֹגְרִים כְּבָר לֹא נִהְיֶה\
זָכִינוּ מִן הַהֶפְקֵר\
לִשְׁתֹּק אֶל מוּל הַסְּנֶה\
בְּאֵשׁ הַמְחָאָה עֲתִידֵנוּ כַּלֶּה \
\
דּוֹר שֶׁל מִצְטָרְפִים\
בּוֹאוּ אֵלֵינוּ, שֵׁב\
לְאָן אַתָּה נוֹסֵעַ?\
מָתַי אַתָּה עוֹזֵב?\
\
נָע וְנָד בָּאָרֶץ הַיְּשִׁימוֹן\
מֵאֲגֻדָּה דְּרוֹמִית לָאַחַת בְּשָׁרוֹן\
שִׁתּוּפִי עַל פִּי דַּרְכּוֹ\
לַיְלָה לַיְלָה מוֹצֵא אֶת מִטָּתוֹ\
\
וְרַק אִם מָנָה אַחַת תִּמָּצֵא\
מִיָּד אֶת כֹּל כֻּלָּהּ יַקְצֶה\
לְסִדּוּר מְקוֹמוֹ וְחַיָּיו שֶׁלּוֹ\
וְתָבוֹא עָלָיו צָרַת בְּדִידוּתוֹ\
\
\
בּוֹגְרִים כְּבָר לֹא נִהְיֶה\
זָכִינוּ מִן הַהֶפְקֵר\
לִשְׁתֹּק אֶל מוּל הַסְּנֶה\
בְּאֵשׁ הַמְחָאָה עֲתִידֵנוּ כַּלֶּה \
\
דּוֹר שֶׁל מִצְטָרְפִים\
בּוֹאוּ אֵלֵינוּ, שֵׁב\
לְאָן אַתָּה נוֹסֵעַ?\
מָתַי אַתָּה עוֹזֵב?\
\
כִּכָּרוֹת, הַפְגָּנוֹת, שְׁלָטִים\
מִלִּים, סִסְמָאוֹת, אֲבָנִים\
רַק בַּכְּלָיוֹת שׁוֹתֵק הַמּוּסָר\
מְבַכֶּה נֶפֶשׁ דּוֹר שֶׁעָבַר\
\
וְאִישׁ זָקֵן מִדּוֹר אַחֵר\
יוֹשֵׁב בְּבֵיתוֹ, חוֹשֵׁב\
עַל עַצְמוֹ בְּעִקָּר, בַּלֵּילוֹת\
אִם כָּךְ אֶת חַיָּיו עָלָיו לִחְיוֹת\
\
בֵּין דּוֹר לְדוֹר, כַּמְּגַשֵּׁר\
כְּסַפָּק בִּטְחוֹנוֹת, כְּשׁוֹעֵר\
כְּמוֹרֶה אוֹ בִּדְמוּתוֹ שֶׁל הוֹרֶה\
וְאוּלַי גַּם הוּא לִפְעָמִים דּוֹר חוֹלֶה