# דְּבָרִים שֶׁלֹּא נֶאֶמְרוּ

דְּבָרִים שֶׁלֹּא נֶאֶמְרוּ בְּסְפּוֹקֶן ווֹרְד הַיּוֹם\
מִין הַסְּתָם גַּם לֹא יִכְתְּבוּ פֹּה, לְעוֹלָם\
יִשָּׁאֲרוּ נִסְתָּרִים, עָלוּמִים, כְּמוֹ לָהָדַ"ם\
אַחַר כָּךְ יָבוֹאוּ וְיֹאמְרוּ כֻּלָּם\
\
"הָיִיתָ צָרִיךְ לוֹמַר זֹאת בַּצִּבּוּר\
לִצְעֹק בְּכָל קֶרֶן רְחוֹב: טָעוּן שִׁפּוּר!\
לִמְרֹחַ קִירוֹת בְּשָׁחֹר, לְהַדְלִיק גַּפְרוּר\
לְהַצִּית לְבָבוֹת, לְקָרֵב אֶת הַשִּׁחְרוּר“\
\
וַאֲנִי לֹא אָמַרְתִּי כְּלוּם הַיּוֹם, כְּלוּם\
רַק לָבַשְׁתִּי מִכְּנָסִים וְנָסַעְתִּי לְעִיר הַטִּמְטוּם\
לָעִיר בָּהּ כִּלִּיתִי יָמִים וְלֵילוֹת בְּעָשִׂיָּת לֹא-כְלוּם\
שָׂם הִמְצֵאתִי עֶשְׂרוֹת פֵּאוֹת וְשִׁיטוֹת, מֵהֶן לֹא נוֹתַר מְאוּם\
\
וְשָׂם, בֵּין בִּנְיְנֵי הָמּוֹדֶרְנַּה וְקִירוֹת רְאִי וְצֵל\
פָּגַשְׁתִּי אֶת הָאִשָּׁה הָטּוֹוָה עֲבוּרִי לִבָּהּ, בְּלִי שׁוֹאֵל\
וְאִתָּהּ יָשַׁבְתִּי לַאֲרוּחָה קְטַנָּה, בַּצֵּל\
וְאַחַר כָּךְ נָסַעְתִּי מִשָּׁם, כְּמוֹ הוֹלֵךְ בָּטֵל\
\
עַל מָה שֶׁאֵין מָה לוֹמַר, יֵשׁ לִשְׁתֹּק\
אָמַר כְּבָר פִילוֹסוֹף מֵעִדָּן רָחוֹק\
הַיּוֹם חֲבֵרִי, מַעֲרִיצוֹ, לֹא יָכוֹל אֲפִלּוּ לִשְׂחֹק\
פָּארקִּינְסּוֹן בְּגִיל צָעִיר, בְּהַתְחָלָה הַיְנוּ בְּשׁוֹק\
\
אַחַר כָּךְ נִרְגְּעוּ הָרוּחוֹת, נָח הַיָּם\
וְגַם הוּא נִהְיָה מְשׁוֹרֵר, מַמָּשׁ טוֹב, לֹא סְתָם\
וְהַיּוֹם בָּעֶרֶב, בַּחֲתֻנָּה, אֶרְקֹד גַּם אֲנִי גַּם\
הִנֵּה, זֶה קוֹרֶה, גַּם אֲנִי מְטֻמְטָם\\
\
לֹא! גַּב זָקוּף, יָשְׁבַן מוֹרָם!\
בֶּטֶן בִּפְנִים וּמִפְתַּחַ עַיִן מְצֻמְצָם!\
יוֹתֵר טוֹב תֹּאמַר הַכֹּל, פֹּה, לְכֻלָּם!\
אוֹ שֶׁתַּפְסִיק לִכְתֹּב, אוֹ לְפָחוֹת סַפֵּר בְּדִיחָה, עַל קוֹף וְאָדָם!\
\
טוֹב. אִישׁ אֶחָד נִכְנַס לְבָּאר וְשׁוֹאֵל אֶת הַקָּהָל\
"מִי כָּאן אַמִּיץ מַסְפִּיק לַעֲשׂוֹת כָּל דָּבָר וּבְלִי אֲבָל\
מִי חָכַם לְלֹא פְּגָם, יוֹדֵעַ כָּל דָּבָר\
מִי הוּא הָאָדָם, יָקוּם וְאֶת שְׁמוֹ יֹאמַר“\
\
קָם קוֹף מֵהַפִּנָּה הַשְּׂמָאלִית שֶׁל הַמַּפָּה, אוֹמֵר: "אֲנִי\
אַמִּיץ לְלֹא חֲת, כִּי אֵין בִּי כָּל מַעֲצוֹר, לֹא חִיצוֹנִי וְלֹא פְּנִימִי\
וְחָכְמָתִי עַד צַמְּרוֹת הָאִילָנוֹת מָגָּעַת, כִּי עַד שָׁם מַגִּיעַ עוֹלָמִי\
וְאָדָם אֲנִי לֹא, וּמְאֻשָּׁר מִכָּל קוֹף אֲנִי. אֲנִי"\
\
עוֹנֶה לוֹ הָאִישׁ: "בֹּא, קָרַב הֵנָּה בְּנִי\
אַתָּה לֹא אָדָם, אַתָּה קוֹף, חָיָה, קָרְתַנִּי\
מִי אַתָּה שֶׁתָּקוּם וְתֹאמַר 'אֵין טוֹב מִמֶּנִּי'\
אַתָּה פְּרִימִיטִּיב, סָגְפַנִי, לָאָדָם תָּמִיד תִּהְיֶה שֵׁנִי"\
\
שָׁתְקוּ בָּאֵי הָבָּאר כֻּלָּם, שָׁתְקוּ וְלֹא מָצְאוּ מִלִּים לְהָפִיג\
אֶת גֹּדֶל הָרֶגַע, אֶת הַפַּשְׁטוּת בָּהּ בֵּמָעַרוּמֵיהֶם אוֹתָם הַקּוֹף הִצִּיג\
וְאָז בָּאוּ אֶצְלוֹ קָרוֹב, עָמְדוּ לְצִדּוֹ, כְּמוֹ הָיָה מַנְהִיג\
וְהוּא רַק גֵּרֵד אֶת עַצְמוֹ, אֶת הַחֹם לְהָפִיג\