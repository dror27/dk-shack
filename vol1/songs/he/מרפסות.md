# מִרְפָּסוֹת

מִרְפָּסוֹת סוֹפָן לִקְרֹס\
אֶת הַקּוֹמָה שֶׁמִּתַּחְתָּן לַהֲרֹס\
אִם יֵשׁ בָּהֶן פִּיל\
אוֹ סָתַם עָצִיץ עִם שָׁתִיל\
\
מֵהַמִּרְפֶּסֶת הַקְּטַנְטַנָּה שֶׁל יַלְדוּתִי\
הִנְמַכְתִּי פֶּגֶר חֲזִירוֹן-בַּיִת שֶׁל אָחִי\
עִם מָנוֹף שֶׁבָּנִיתִי מִלְּבֵנִים שֶׁל פְּלַסְטִיק\
וּמָנוֹעַ שֶׁחִזַּקְתִּי בְּמַקְלוֹת שֶׁל אַרְטִיק\
\
אַחַר כָּךְ, בַּתִּיכוֹן, עִם רוֹן\
הוֹצֵאנוּ רַמְקוֹלִים לַמִּרְפֶּסֶת מֵהַסָּלוֹן\
שַׂמְנוּ סָגֹל כֵּהֶה, בְּווֹלְיוּם, לָרְחוֹב\
עַד שֶׁנִּשְׂרָף הַפְּיוּז בַּמַּגְבֵּר, הָיָה טוֹב\
\
כָּל בַּיִת צָרִיךְ מִרְפֶּסֶת\
וְכָל גֶּבֶר, עֵינוֹ אַחַת כָּזֹאת מְחַפֶּשֶׂת\
בָּאִשָּׁה מוּלוֹ, בָּאַחֶרֶת\
עַד שֶׁבָּאָה קָרוֹב, וְאָז לוֹ אוֹמֶרֶת\
\
הִנֵּה, הִיא פֹּה, הַמִּרְפֶּסֶת\
מַסְפִּיק כְּבָר לְשַׂחֵק תּוֹפֶסֶת\
רוֹצֶה אָז קַח, אֲנִי שֶׁלְּךָ\
כִּי מָאַסְתִּי בְּלִהְיוֹת בְּבַת עֵינְךָ\
\
מִרְפָּסוֹת אוּלַי קוֹרְסוֹת\
אֲבָל אֲנִי שׁוֹמַעַת בְּלַיְלָה קוֹלוֹת\
וְהֵם אוֹמְרִים לִי דַּי\
קָפַצְתְּ וְרַצְתְּ, עַכְשָׁו כְּדַאי\\
\
שֶׁתָּפוּסִי מְעַט, תַּמְצִיאִי מְנוּחָה\
אוֹ אֵיזֶה אֲבִיזָר שֶׁל חוֹף אוֹ סָתַם בְּרָכָה\
וְלֹא תִּהְיִי כָּל כָּךְ טוֹבָה וְיָפָה\
כִּי זְמַן לֹא מוֹכְרִים כָּאן בַּהַקָּפָה\
\
הַיּוֹם אַתְּ הַמִּרְפֶּסֶת עָצְמָה\
וְאִם פִּיל יָבוֹא בָּךְ, הֲיִי תָּמָהּ\
אִמְרִי לוֹ: פִּיל, אַתָּה אָמְנָם שָׁמֵן וְאַצִּיל\
אֲבָל אוֹתִי הַיּוֹם אַתָּה לֹא מַפִּיל\
\
זֶהוּ, תָּם פֹּה הַשִּׁיר\
יָצָא מָה שֶׁיָּצָא, לֹא מַמָּשׁ אַדִּיר\
אֲבָל מִיָּדִי, תְּשׁוּבָה מְהִירָה מֵהַמֹּתֶן\
עַל בַּחוּרָה, פִּיל, מִרְפֶּסֶת וְחוֹסֵן\
\
רַק קְלִישָׁאָה אַחַת לֹא מֻצְּתָה עַד תֹּם\
זֹאת שֶׁל חֲנוּת חַרְסִינָה וּפִיל בָּהּ מְחוֹלֵל סְדוֹם\
וְשָׁם נַעֲצֹר, פֶּן נִפֹּל בְּפַח הַלָּשׁוֹן\
לֹא מִמִּרְפֶּסֶת, וְלֹא מִפִּיל\
אֶלָּא מִמְּרוֹמֵי הַגִּיל\
\
בּוֹאִי\
יֵשׁ אֵשֶׁל וְגַם גִּיל

---
- https://soundcloud.com/drorkessler/aiitor5fv5fb
