# כְּשֶׁיֹּאמְרוּ לְךָ תּוֹדָה 

קַח אֶת הַנָּשִׁים לַיָּם\
חֹל וְשֶׁמֶשׁ שָׁם חִנָּם\
עַד שֶׁיָּקוּמוּ עָלֶיךָ וְיִדְרְשׁוּ אָהֲבָה\
חֹפֶשׁ שִׁוְיוֹן וְאַחֲוָה\
\
חֹפֶשׁ מִפְּרִי בִּטְנָן\
מִצַּלָּקוֹת עֲוָלוֹת הַזְּמַן\
מִכָּל מֵהוּגַנוּת וִיְחוּס\
עַד שֶׁבֶּכִי לִבָּן עֲלֵיהֶן לֹא עוֹד יָחוּס\
\
וְאָז, כְּשֶׁתַּאֲמֵרְנָה לְךָ תּוֹדָה\
נוֹפֵף לַהֵן לְשָׁלוֹם \
עִם חִיּוּךְ וּבְרָכָה\
\
קַח אֶת הַיְּלָדִים אֶל הָרְחוֹב\
תֵּן לָהֶם מוּזִיקָה וּבִקֹּרֶת-עוֹלָם לָרֹב\
עַד שֶׁיִּשָּׁאֲרוּ עֵרִים לֵילוֹת שְׁלֵמִים\
לְמַאֲבָק גּוּפָם וְנַפְשָׁם מְכִינִים\
\
לַמַּאֲבָק בְּכָל צוּרָה וְהֶרְגֵּל\
בְּכָל חֹק, מַדִּים וְסַרְגֵּל\
עַד שֶׁיִּהְיוּ מוּכָנִים לְהִתְעַלּוֹת\
אֶל הַמַּדְרֵגָה אֵלֶיהָ קִוִּית אַתָּה לַעֲלוֹת\
\
וְאָז, כְּשֶׁיֹּאמְרוּ לָךְ תּוֹדָה\
נוֹפֵף לָהֶם לְשָׁלוֹם \
עִם חִיּוּךְ וּבְרָכָה\\
\
לֹא נִדְרָשׁ אַתָּה יוֹתֵר\
שָׁוִים אָנוּ לְךָ עַכְשָׁו\
שָׁוִים, חָבֵר\
וַאֲפִלּוּ יוֹתֵר\
\
אָז מָה עַל הָאָדָם, לְבַדּוֹ יִשְׁכֹּן?\
שֶׁהֲרֵי לְעַצְמוֹ תָּמִיד הוּא נָכוֹן\
אוֹ שֶׁיִּפְתַּח שְׁעָרָיו שׁוּב וָשׁוּב\
לְכִתָּה חֲדָשָׁה, אִשָּׁה אוֹ יְשׁוּב\
\
שֶׁיִּקַּח הַכֹּל בִּגְבוּרָה, בְּגָאוֹן\
יְנוֹפֵף לְשָׁלוֹם וְיַחֲזֹר לָאָרוֹן\
אוֹ יֵצֵא אֶל הָעוֹלָם לְהַגְשִׁים\
אֶת חֲלוֹמוֹ, עַל עוֹד גִּבְעַת טְרָשִׁים\
\
וְיֹאמַר לַכֹּל תּוֹדָה\
עִם חִיּוּךְ וּבְרָכָה\
יְנוֹפֵף לְשָׁלוֹם\
וְיוֹדֶה לַמָּקוֹם