# כֻּלָּם פֶּה מִצְטַיְּנִים

שְׁבַע יְחִידוֹת, שִׁשָּׁה מִקְצוֹעוֹת\
מֵאָה כָּל מִבְחָן, שְׁתֵּי חַיּוֹת\
רַשְׁגָ״ד בַּתְּנוּעָה, חוּגִים בְּהַסָּעָה\
טֶסְטּ וְאַלְכּוֹהוֹל בַּמְּסִבָּה\
\
צָהַ״ל יְחַכֶּה\
עִם סַיְבֶּר בִּגְלִילוֹת\
הַבֵּן שֶׁלִּי בַּטַּנְק? \
נוּ, דַּי כְּבָר עִם הַשְּׁטֻיּוֹת\
\
הֵצַצְתִּי לוֹ גַּם שָׂם\
לְמַטָּה, כְּדֵי לִרְאוֹת\
אֵיזֶה פְּרָס יָבִיא הוּא\
לַבָּנוֹת\
\
הַיֶּלֶד הַזֶּה שֶׁלָּנוּ\
מִצְטַיֵּן כִּמְעַט תָּמִיד\
וְאִם לֹא, אָז נְשַׁלֵּם\
הַתְאָמוֹת פֹּה נַעֲמִיד\
\
מוֹרָה שֶׁלֹּא תַּקְפִּיד\
עִם טִיל אָז נַפְחִיד\
מְפַקֵּד סוֹרֵר\
עִם אֲבוֹתָיו נַפְקִיד\\
\
כֻּלָּם פֹּה הַיְּלָדִים, שֶׁלָּנוּ הַהוֹרִים\
מְדִינָה שְׁלֵמָה בְּגִיּוּסִים\
שׁוֹטִים וְרַבָּנִים, צָהֹב בַּיְּצִיעִים\
כֻּלָּנוּ יְלָדִים שֶׁל הַחַיִּים\
\
עִם מִרְשָׁם לְרִיטַלִין\
וְסִפּוּר חַיִּים מַקְסִים\
פְּרָסִים וּטְקָסִים\
שְׁקָרִים בַּלְּבָנִים\
\
כֵּן, רַק הֵם יוֹדְעִים\
אֵיךְ לוֹבְשִׁים שֶׁחֹרִים\
בַּלַּיְלָה כְּשֶׁיּוֹצְאִים\
לִדְפֹּק אֶת הַבַּת שֶׁל הַשְּׁכֵנִים\
\
הַיֶּלֶד הַזֶּה שֶׁלָּנוּ\
מִצְטַיֵּן כִּמְעַט תָּמִיד\
וְאִם לֹא, אָז נְשַׁלֵּם\
הַתְאָמוֹת פֹּה נַעֲמִיד\
\
מוֹרָה שֶׁלֹּא תַּקְפִּיד\
עִם טִיל אָז נַפְחִיד\
מְפַקֵּד סוֹרֵר\
עִם אֲבוֹתָיו נַפְקִיד\\
\
וְרַק הָעֲרָבִים לֹא מִצְטַיְּנִים\
בִּכְלוּם חוּץ מֵהֲסָתָה וּפִגּוּעִים\
\
לִכְתֹּב וְלִקְרֹא כְּלָל הֵם לֹא יוֹדְעִים \
חוּץ מֵעִבְרִית וְעַרְבִית בִּשְׁנֵי נִיבִים\
וְאֶת זֹאת שֶׁל אֵלֶּה מִלּוֹנְדוֹן, הָאַנְגְּלִים\
וְאוּלַי גַּם אַתְּ זֹאת שֶׁל אֵלֶּה מְנִיס, הַצָּרְפָתִים\
\
וְגַם עוֹבְדִים הֵם בְּבָתֵּי חוֹלִים\
אֶת רִצְּפָה שָׁם מְנַקִּים\
מְנַהֲלִים אֶת הַמַּחְלָקוֹת וּמְנַתְּחִים\
שָׁמַעְתִּי שֶׁיֵּשׁ מֵהֶם אֲפִלּוּ מְהַנְדְסִים\
\
שֶׁבְּדַרְכֵי נֹעַם מִתְרַאֲיְנִים\
שָׁרִים הֵם עַל כָּבוֹד בֵּין הָעַמִּים\
בְּסֻלָּמוֹת עִם טוֹנִים חֲצָאִים \
אֶת פָרִיד אֶל-אַטְרַש הֵם לָנוּ מְנָכְסִים!\
\
אָהַה … \
אַתָּה בֶּטַח מִתְכַּוֵּן לְנָצְרַת, לֹא לַכְּפָרִים\
אַתָּה סְתָם מְבַלְבֵּל וּמְדַבֵּר לְעִנְיָנִים\
הֵם כָּלַל לֹא עֲרָבִים, הֵם בֶּטַח הַנּוֹצְרִים\
שָׁכַחְתָּ אִינְקְוִיזִיצְיָה? סְפָרַדִּים?\\
\
בְּכָל מִקְרֶה וְדִין\
הֵם לֹא כְּמוֹ הַיְּלָדִים\
שֶׁלָּנוּ, הַיְּהוּדִים\
כֻּלָּם הֲרֵי יוֹדְעִים\
\
עָדִיף סִפּוּר בְּיָד\
מִשְּׁנַיִם וְעוֹד שׁוֹנִים\
לֵךְ עַכְשָׁו לִישֹׁן\
וְתִקַּח תַ׳כַּדּוּרִים\
\
כֵּן, הַיֶּלֶד הַזֶּה שֶׁלָּנוּ\
מִצְטַיֵּן כִּמְעַט תָּמִיד\
וְאִם לֹא, אָז נְשַׁלֵּם\
הַתְאָמוֹת פֹּה נַעֲמִיד\
\
מוֹרָה שֶׁלֹּא תַּקְפִּיד\
עִם טִיל אָז נַפְחִיד\
מְפַקֵּד סוֹרֵר\
עִם אֲבוֹתָיו נַפְקִיד\
\
וְאִם לֹא תַּעֲמֹד בְּיוֹם דִּין, בֶּעָתִיד\
וְעַל כָּל מָה שֶׁצָּרִיךְ תִּשָּׁבַע וְתַגִּיד\
שֶׁהָיָה חַיָּל אֵיכוּתִי, חָבֵר וְיָדִיד\
בָּחָפַּ״ק, בַּלַּיְלָה, כְּשֶׁהָיָה לִי מַמָּשׁ מַפְחִיד\
תָּמִיד עָלָיו סָמַכְתִּי, תָּמִיד תָּמִיד\\
\
וְאִם לֹא - אוֹתְךָ לַבּוֹר נַפִּיל\
אַתָּה הָרֵי בָּחוּר עִם סֶקְס-אַפִּיל\
לֹא הָיָה לְךָ אָז רוֹמָן? כָּזֶה סוֹטֶה, לֹא רָגִיל\
עִם הָמְּזוּקָּן הַהוּא? הַסֶּרֶן? אֵיךְ קָרְאוּ לוֹ? שְׁמִיל?\
\
אַתָּה בִּכְלָל הוֹמוֹ, זֶה לֶגִיטִימִי אוֹתְךָ לְהַשְׁפִּיל?\
אוֹ שֶׁחַיָּבִים שֶׁדַּוְקָא חַיָּלוֹת, אָהַבְתָּ אָז לְהַשְׁחִיל?\
\
טוֹב, נִמְצָא כְּבָר מַשֶּׁהוּ בָּרֶשֶׁת, אֵיזֶה פּוֹסְט שֶׁמֵּכִיל\
הִתְיָחַסוּת לְיוֹם הַשּׁוֹאָה, שֶׁכָּתַבְתָּ בְּאֶמְצַע אֵיזֶה פּוּרִים שְׁפִּיל\
אוֹ שֶׁנָּהַגְתָּ בָּרֶכֶב הַצָּמוּד, בְּשַׁבָּת, לְבִּילוּ-סֶנְטֵר \
שֶׁזֶּה לִכְשֶׁעַצְמוֹ דָּבָר מַפְלִיל, לִקְנוֹת פִּיל לָבָן בַּסֵּתֶר\
\
עִם חֵדֶק אָרֹךְ, יָה גֶּבֶר, אֵיזֶה אֶבֶר\
הָלַךְ עָלֶיךָ, אָחִי, אָכַלְתָּ אוֹתָהּ, שׁוֹק וְשֶׁבֶר\
\
סוֹטֶה אֶחָד, כָּכָה אוֹתְךָ נַפִּיל\
עִם חֵדֶק שֶׁל פִּיל, יָה נָקְרוֹפִיל\\
\
כֵּן, כֵּן, עַד שֶׁיַּגִּידוּ, כֻּלָּם\
הֵם הַיְּלָדִים שֶׁלָּנוּ, כֻּלָּם\
אֶחָד אֶחָד מִצְטַיְּנִים, כֻּלָּם\
צְרוֹר זְמוֹרוֹת עוֹטֵף גַּרְזֶן, כֻּלָּם\
\
הֲכִי מִצְטַיְּנִים כֻּלָּם\
הֲכִי, הֲכִי, בָּעוֹלָם\
מֵאַבְרָהָם וְעַד הַבֵּן שֶׁל\
לֹא מְשַׁנֶּה שֶׁל מִי, שֶׁל כֻּלָּם\
\
שֶׁל הַמְּדִינָה\
שֶׁל הָעָם\
שֶׁל הָאֲסַפְסוּף \
הֶחָכָם\
\
נְשַׁלֵּם הַדִּכּוּי\
תָּם וְנִשְׁלָּם, \
עַכְשָׁו הַשָּׁחֹר הֶחָדָשׁ\
זֶה לִהְיוֹת מְטֻמְטָם\
\
כִּי הַיֶּלֶד הַזֶּה שֶׁלָּנוּ\
מִצְטַיֵּן כִּמְעַט תָּמִיד\
וְאִם לֹא, אָז נְשַׁלֵּם\
הַתְאָמוֹת פֹּה נַעֲמִיד\
\
מוֹרָה שֶׁלֹּא תַּקְפִּיד\
עִם טִיל אָז נַפְחִיד\
מְפַקֵּד סוֹרֵר\
עִם אֲבוֹתָיו נַפְקִיד

---
- https://youtu.be/KvAqFRqEPdk
- https://soundcloud.com/drorkessler/everyone-is-a-here-writing-session
