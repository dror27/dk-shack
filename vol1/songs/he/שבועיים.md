# שְׁבוּעַיִם

כְּבָר שְׁבוּעַיִם אֲנַחְנוּ בָּקוֹטֶג הַקָּטָן \
בִּפְנִים, חָבוּיִים בֶּהָרִים \
\
כָּל יוֹם מָרָק אַחֵר \
בְּחוּץ הֶעֱמַדְתִּי שוֹמֶר \
שָׁקוּף עוֹרוֹ, נֵר \
\
וּבְכָל פַּעַם שֶׁבּוֹרֵחַ לִי \
וּבָא לִי דַּי \
אֲנִי מַדְלִיק אוֹתוֹ \
וְאַתְ אַחֲרַי \
\
וְהוּא, עָבַר כְּבָר חַגּוֹ \
נִסִּים כְּבָר לֹא יָבוֹאוּ עַל עַמּוֹ \
אָז שֶׁיָּבוֹא פְּנִימָה וְיָנוּחַ קְצָת \
אָמַרְתְּ - שַׁבָּת \
\
פָּתַחְתִּי לוֹ חָרִיץ \
שָׂם בּוֹ גְּבִינָה עֲטוּפָה בְּחַמְצִיץ \
סַכִּינִים יֵשׁ פֹּה שֵׁשׁ \
אֲנִי חוֹשֵׁשׁ\
\
בֵּינְתַיִם,\
אֶסְתַּפֵּק בַּיַּיִן \
\
אוֹ, כַּמָּה קְדוֹשָּׁה הָעַצְבוּת \
טַלִּית עַל כְּתֵפִי \
בְּיָדִי הַבַּקְבּוּק \
וְשִׂיחַ שֶׁל תּוּת\