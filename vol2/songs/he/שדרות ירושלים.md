# שְׁדֶּרוֹת יְרוּשָׁלַיִם

בֵּינְתַיִם, עַד שֶׁהַמַּזְגָן יַתְחִיל לְקָרֵר\
אֶפְשָׁר עוֹד לְהַרְגִּישׁ אֶצְלִי אֶת מָה שְׁרוֹגֶש\
אֶת הָעֶצֶב עַל מַקָּשׁ הָטַּאב שֶׁשָּׁקַע\
אֶת הַתְּהִיָּה אִם אֹכַל שׁוּב לַעֲבֹר, מִכָּאן, בִּלְעָדָיו\
\
מִצִּדִּי שֶׁיַּהַפְכוּ אֶת שְׁדֶּרוֹת יְרוּשָׁלַיִם כַּמָּה שֶׁהֵם רוֹצִים\
אֶת שְׁבִיל הָאוֹפַנַּיִם שֶׁלָּהּ, שֶׁהָיָה לִי כְּמוֹ מִנְהָרָה אֶל הַיָּם\
הֶחֱלַפְתִּי כְּבָר בְּשִׁבְטֵי יִשְׂרָאֵל, נֶגֶד הַתְּנוּעָה\
וְאֶת הַצֶּמֶד, הָאָח וְהָאָחוֹת, אוֹ שְׁמָהּ זוּג הַיּוֹנִים, בָּךְ\
\
כָּל יוֹם עַכְשָׁו הוּא אַחֵר\
זָר לִשְׁכֵנָיו, יָפוֹאִי לִמְהַדְּרִין\
\
וַאֲנִי, בְּרָגְלַיִם פְּסוּקוֹת\
לוֹמֵד מֵחָדָשׁ, מֵהַכֹּל, לֵהָנוֹת
