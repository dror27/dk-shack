# תִּקְוָה

כָּל זְרִיחָה, תִּקְוָה\
כָּל שְׁקִיעָה, תִּקְוָה\
כָּל הוֹדָעָה, כָּל תְּגוּבָה, תִּקְוָה\
\
כָּל טִיסָה, הַמְרָאָה, נְחִיתָה\
מוֹנִית לַשָּׂדֶה, חֲזָרָה, \
תִּקְוָה\
\
כָּל שְׁהוּת מִזְדַּמֶּנֶת בְּעִיר זָרָה\
כְּפָר וְיַתְקִין, טוֹקְיוֹ, מָרמָּרַה\
תִּקְוָה\
\
כָּל עֲקִיצַת יַתּוּשׁ, זְרִיקַת טִשְׁטוּשׁ\
וִיסְקִי זוֹל לִפְנֵי קוֹנְצֶרְט (בְּאוּלָם נָטוּשׁ)\
תִּקְוָה\
\
מַבָּט חָטוּף, חִיּוּךְ, חִבּוּק\
בֶּכִי חָנוּק, פִּהוּק\
תִּקְוָה\
\
שִׁמּוּשׁ לְרָעָה בַּאֲבוֹת הַמָּזוֹן\
מִכְנָסִי עוֹר הֲדוּקִים אָסוֹן\
שִׁבּוּשִׁי לָשׁוֹן, חֹסֶר רָצוֹן\
עֲיֵפוּת הַחֹמֶר, לֶחֶם שִׁפּוֹן\
תִּקְוָה\
\
כָּל הָעוֹלָם שֶׁלִּי תִּקְוָה\
וְהִיא, תִּקְוָה, לִי לֹא, לָהּ\
\
מוֹרֶדֶת, גּוֹלָה\
חֲשׂוּכַת מַרְפֵּא, סוֹפָנִית, חוֹלָה\
עֲקֻמָּה, אֲפֵלָה\
\
וַעֲדַיִן\
אִשָּׁה\
\
תִּקְוָה

---
- https://soundcloud.com/drorkessler/b921uu9ovnf6
