# תַּחְתּוֹן אָדֹם

אֵילוּ מַחֲשָׁבוֹת עוֹבְרוֹת בְּמוֹחוֹ שֶׁל אָדָם \
הַיּוֹצֵא לְטַפֵּס עַל הַר לְבַדּוֹ \
עִם חֲמִשָּׁה אֲחוּז סוֹלְלָה \
שְׁנֵי תַּפּוּחִים וּשְׁאֵרִיּוֹת שֶׁל שְׁקֵדִיָּה \
\
שֶׁנָּפְלָה לְתַחְתִּית הַתִּיק \
מִשְׁקִית שֶׁנִּפְתְּחָה \
לְפִי שָׁבוּעַ, מֵעַצְמָהּ \
וּבֶגֶד יָם שֶׁל אִשָּׁה\
\
מַחֲשָׁבוֹת טוֹבוֹת \
עַל חֹפֶשׁ, חֲבֵרוּת \
מֶרְחָק \
בְּרִיאוּת\
\
בַּדֶּרֶךְ הוּא מַגִּיעַ לִשְׁתֵּי פְּסָגוֹת \
בָּהֶן הָעֵצִים עֲטוּפֵי קֶרַח מֵהַלַּיְלָה, \
כְּמוֹ הָיוּ מַקְלוֹת מְסֻכָּרִים\
זִכְרוֹנוֹת, לִקּוּקִים \
\
בָּרִאשׁוֹנָה הוּא לְבַד \
שָׂמֵחַ שֶׁבִּכְלָל קַיָּם \
בַּשְּׁנִיָּה בַּחֶבְרָה, \
חוֹלֵק בָּטְנִים וּמִלָּה \
\
עִם רַצַּת מָרָתוֹן \
וְצֶוֶת תַּחְזוּקַת הַשְּׁבִיל \
שֶׁמִּתְפַּנֶּה לְצַלֵּם אוֹתוֹ בְּפוֹזַת: \
"אֲנִי טֶמְבֵּל! ... king of the hill"\
\
בַּתְּמוּנָה הַשְּׁנִיָּה \
הַטֵּלֵפוֹן מֵת\
בַּיְּרִידָה מַטָּה נָעִים, \
שָׁקֵט\
\
זֶה הָאָדָם \
שֶׁהָיִיתִי הַיּוֹם\
מַחֲשָׁבוֹת טוֹבוֹת\
וְתַחְתּוֹן אָדֹם\