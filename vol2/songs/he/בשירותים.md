# בַּשֵּׁרוּתִים

אִם יָכֹל הָיָה בַּרְוָז אַמְבַּטְיָה יַפָּנִי\
לוֹמַר אֶת שֶׁעַל לִבּוֹ כִּי כָּבַד\
הָיָה מְמַלֵּא פִּיו מַיִם וּמִשְּׁפְּרִיץ\
אֲבָל עַל מִי? הוּא לְבַד\
\
בֶּטַח פַּעַם הָיָה קִיצוֹנִי שְׂמָאלִי\
לְפָחוֹת מִנְּקֻדַּת מַבָּטוֹ\
בְּאַחְוַת פָּעִילִי הָאַמְבַּטְיָה\
שֶׁל חֶדֶר 406, קוּמָמּוֹטוֹ\
\
אֲבָל אָז קָפְצוּ כֻּלָּם לַמַּיִם\
פָּעִילִי מֶרְכָּז וְיָמִין\
הִנְהִיגוּ מְדִינוֹת\
כָּבְשׁוּ עַמִּים\
\
וְהוּא בְּשֶׁלּוֹ\
בְּדַעְתּוֹ\
בְּחַדְרוֹ\
בְּחַדְרֵי חֲדָרִים\
\
כָּכָה זֶה שֶׁשּׁוֹתְקִים\
צוֹפִים\
קוֹרְאִים\
חוֹשְׁבִים\
יְבֵשִׁים\
\
נִשְׁאָרִים עַל מַגָּשׁ\
בַּשֵּׁרוּתִים
