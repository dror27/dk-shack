# עִם הַפָּנִים לַקִּיר

בַּחוּץ הַמּוּאַזִּין מַזְכִּיר לִי\
שֶׁהָאֵל הוּא הַכַּבִּיר\
מַדָּפִים שֶׁזֶּה עַתָּה תָּלִיתִי\
מְנַשְּׁקִים אֶת הַקִּיר\
אֶת רְשִׁימַת כָּל כֻּלָּן\
מִי פֹּה בָּעִיר מַכִּיר\
לְפִי הַסֵּדֶר, בִּמְדֻיָּק\
בְּכָל יוֹם בַּבֹּקֶר עַצְמִי מַזְכִּיר\
\
אַחַת מִכִּתָּה גִּימֶל\
אַחַת מִשִּׁיר שֶׁכָּתַבְתִּי אֶתְמוֹל\
אֶת כָּל מִי שֶׁבַּדֶּרֶךְ\
לִזְכֹּר כְּבָר לֹא יָכוֹל\
אוּלַי עָדִיף בְּעֵרֶךְ\
לְחַבֵּק וְלֹא לִשְׁאֹל\
מָתַי אַתְּ מִסְתּוֹבֶבֶת\
מוֹרִידָה אֶת הַכֹּל\
\
וַאֲנִי חֵץ מִקֶּשֶׁת\
וְהִיא הָאַהֲבָה\
וְעַכְשָׁו הִיא מְבֻיֶּשֶׁת\
מְבַקֶּשֶׁת הַפְסָקָה\
עוֹמֶדֶת בַּפִּנָּה\
פָּנֶיהָ אֶל הַקִּיר\
בְּכָל יוֹם בַּבֹּקֶר\
לְעַצְמִי אֲנִי מַזְכִּיר\
\
לְפִי הַסֵּדֶר, בִּמְדֻיָּק\
בְּכָל בֹּקֶר עַצְמִי מַזְכִּיר\
שֶׁלֹּא אֶזְכֹּר אַחַת הָפוּךְ\
עִם הַפָּנִים אֶל הַקִּיר\
\
אַחַת מִכִּתָּה גִּימֶל\
אַחַת מִשִּׁיר שֶׁכָּתַבְתִּי אֶתְמוֹל\
אֶת כָּל מִי שֶׁבַּדֶּרֶךְ\
לִזְכֹּר כְּבָר לֹא יָכוֹל\
אוּלַי עָדִיף בְּעֵרֶךְ\
לְחַבֵּק וְלֹא לִשְׁאֹל\
מָתַי אַתְּ מִסְתּוֹבֶבֶת\
מוֹרִידָה אֶת הַכֹּל
