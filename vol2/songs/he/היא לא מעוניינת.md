# הִיא לֹא מְעֻנְיֶנֶת

הִיא לֹא מְעֻנְיֶנֶת בִּגְבָרִים נְשׂוּאִים\
אוֹ כָּאֵלּוּ שֶׁלֹּא פְּנוּיִים\
אוֹ שֶׁלֹּא רוֹצִים יַחֲסִים\
אוֹ שֶׁסְּתָם אוֹתָהּ אוֹהֲבִים\
\
לֹא מְעֻנְיֶנֶת שֶׁיָּבוֹאוּ לְהַצָּגוֹת\
לֹא מְעֻנְיֶנֶת קָפֶה לִשְׁתּוֹת\
שֶׁיִּכְתְּבוּ הֶעָרוֹת מַגְנִיבוֹת\
אוֹ שֶׁיָּפִיצוּ בִּקְבוּצוֹת\
\
לֹא מְעֻנְיֶנֶת בְּשִׂיחָה\
חֶבְרָה, הַסָּעָה\
בִּלּוּי שֶׁל שָׁעָה\
מִפְגָּשִׁים בַּיָּם בִּשְׁגָגָה\
\
לֹא מְעֻנְיֶנֶת בְּךָ\
אִם מִישֶׁהוּ אַחֵר בְּךָ\
זֶה הוֹפֵךְ אוֹתְךָ לִמְיֻתָּר עַתָּה\
אָבִיב הִגִּיעַ פֶּסַח בָּא!\
\
שֶׁהֲרֵי אִי אֶפְשָׁר אוֹתְךָ\
לְהָבִיא לַמִּשְׁפָּחָה\
לַעֲשׂוֹת יֶלֶד אוֹ יַלְדָּה\
לִשְׁלֹחַ לַסּוּפֶּר לִקְנוֹת עֶרְכָּה\
\
אָז לֹא מְעֻנְיֶנֶת בִּגְבָרִים\
כָּאֵלּוּ שֶׁכְּבָר עוֹשִׂים, עִם קוֹצִים\
רַק חֲלָקִים, נְקִיִּים\
וְכֵן, בַּחוּרִים... שֶׁיִּהְיוּ פּוֹרִיִּים!\
\
וְגַם נ.ב. יֵשׁ פֹּה בַּפִּנָּה\
פָּתַחְתִּי בִּשְׁבִילְכֶם רְשִׁימָה קְטַנָּה\
שִׂיחָה מַמְתִּינָה\
מִסְפְּרֵי הַצָּלָה\
\
לְיוֹם סַגְרִיר\
עֵת הָאֶחָד יַקְרִיר\
וְאָז דַּוְקָא עָדִיף שַׁגְרִיר\
מִמַּעֲרַךְ יְחָסִים מַסְעִיר\
\
לְשִׂיחָה קְטַנָּה\
הוֹדָעַת לִטּוּף\
לִתְשׂוּמֶת לֵב\
בֵּינְתַיִם, עוּף!
