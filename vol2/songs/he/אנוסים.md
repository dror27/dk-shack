# אֲנוּסִים

דֶּרֶךְ מְקֻבֶּלֶת, בַּיָּמִים עָבָרוּ\
בִּזְמַן שִׁלְטוֹן הַשּׁוּגוֹן בְּיַפָּן\
עֵת הָיְתָה הַנַּצְרוּת אֲסוּרָה\
לְבָרֵר אִם אָדָם הוּא נוֹצְרִי בַּסֵּתֶר\
(אָנוּס כְּמַאֲמַר הַיְּהוּדִים)\
הָיְתָה לְהַטִּיל לְפָנָיו\
תְּמוּנָה שֶׁל יֶשׁוּ\
וְלִדְרֹשׁ כִּי יִדְרֹךְ עָלֶיהָ\
\
אִם סֵרֵב\
הֻטַּל מִיָּד לְתוֹךְ Hell\
שֶׁהוּא אֲתַר פְּלִיטַת גַּזִּים\
מֵהַר גַּעַשׁ פָּעִיל\
מַמָּשׁ מַמָּשׁ כְּמוֹ זֶה\
שֶׁאֲנִי עַכְשָׁו לְיָדוֹ\
(רֵיחַ הַגָּפְרִית לְעִתִּים מַגְעִיל)\
אֲבָל הַמַּעְיָן הַחַם הַזֶּה\
אֶת הַנֶּפֶשׁ וְהַגּוּף מַצִּיל\
\
אָז חָשַׁבְתִּי לְנַצֵּל אֶת הַהִזְדַּמְּנוּת\
וְגַם לָתֵת צַ'אנְס לַאֲנוּסִים לִדְרֹךְ\
וְכִפְעֻלַּת מְחָאָה יַחְדָּיו\
(כְּנֶגֶד עָרִיצוּת הַשּׁוּגוֹן\
הַמּוֹרִיד אוֹתָנוּ כָּרֶגַע בְּיָגוֹן\
נִקְרָא לוֹ פֹּה "הָאָדָם הַנָּכוֹן")\
לְהִשָּׁכֵב בְּפוֹזַת יֶשׁוּ קְלָאסִית\
וּלְהַמְתִּין לַאֲנוּסִים\
שֶׁיָּבוֹאוּ לְהִתְכַּבֵּד בִּדְרִיסָה\
אוֹ דְּרִיכָה עַל תַּיָּרִים\
\
הַהֶמְשֵׁךְ הָיָה פָּחוֹת צָפוּי\
\
הִגִּיעַ אַמְבּוּלַנְס לְפַנּוֹת\
אֶת בַּעַל הַמִּזְנוֹן הַסָּמוּךְ, לֹא אוֹתִי\
הִגִּיעַ שׁוֹטֵר לִקְנוֹת\
אֲפַרְסְמוֹנִים, וְלֹא שָׁאַל לִשְׁלוֹמִי\
וַאֲפִלּוּ נַעַר שִׁינְטוֹ אֶחָד שֶׁעָבַר\
רַק בֵּרֵךְ וְזָרַק עָלַי מַטְבֵּעַ\
מִסְתַּבֵּר שֶׁאֲנוּסִים בְּדִימוֹס\
קָשֶׁה פֹּה לִמְצֹא בַּטֶּבַע, כָּרֶגַע\
\
אָז פִּרְסַמְתִּי פּוֹסְט\
קְצָת פָּתֵאט, אֲבָל לְפָחוֹת\
לָמַדְתִּי אֵיךְ לְעַוֵּת תְּמוּנָה\
(מָקוֹר, בַּהוֹדָעָה בְּבַקָּשָׁה)\
\
שַׁבַּת שָׁלוֹם\
מְדִינָה בַּהֲפִיכָה\
(כָּכָה אָמַר רֹאשׁ הַמֶּמְשָׁלָה,\
אוֹ שֶׁזֶּה בִּכְלָל לֹא קָרָה)
