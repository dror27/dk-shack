# קְנֵידְלָךְ שֶׁל שַׂלְוִים

מילים: בִּילִי הַנָּסִיךְ הַיָּפֶה\
\
סֶדֶק בַּתִּקְרָה, נְזִילוֹת מֵהַגַּג\
כָּל שְׁבִיב הַצְלָחָה, כְּתִקְוַת שָׁוְא פָּג\
עַד מָתַי הַשֵּׁפֶל, מָתַי כְּבָר גֵּאוּת\
מָתַי נֵדַע אֶת אֱלֹהִים בֶּפַשְׁטוּת\
\
קְנֵידְלָךְ שֶׁל שַׂלְוִים, מֵעַכְשָׁו וְעַד הַסּוֹף\
שַׁדַּי וּמְשָׁרְתֶיהָ פֹּה אֶצְלֵנוּ קָרוֹב\
הַבֶּטֶן רֵיקָה, אֲבָל לֹא לְתָמִיד\
קְנֵידְלָךְ שֶׁל שַׂלְוִים, בְּקָרוֹב, בֶּעָתִיד\
\
הַנַּעֲלַיִם גְּדוֹלוֹת מִדַּי, הַמִּטָּה קְצַרְצָרָה\
הֶחָזֶה כְּבָר נוֹפֵל, הָרֹאשׁ בִּסְעָרָה\
עוֹד לֹא גֵּרַדְנוּ אֶת תַּחְתִּיּוֹת הַבְּרֵכָה\
נַעֲלֶה אָז עֲקוּדִים, לַשָּׁמַיִם בְּשַׁלְוָה\
\
קְנֵידְלָךְ שֶׁל שַׂלְוִים, מֵעַכְשָׁו וְעַד הַסּוֹף ...\
\
מָה זֶה פֹּה שֶׁבְּצַלַּחַת, וְלָמָּה זֶה לֹא מְפֹאָר?\
הֲלֹא בְּרִיאָה אֲנִי, הֲלֹא אַתָּה גְּבַרְבַר?\
לְמָה בְּדִיּוּק מְחַכִּים, מִי צָרִיךְ תָּכְנִית?\
כּוּס-אָמָּאק צִפּוֹרִים וְטֶבַע, הַסַּכִּין זוֹ שֶׁתַּחְלִיט\
\
רוּחוֹת הֵן אֲדִישׁוֹת, מָמוֹן לֹא אָהֲבָה\
פִּשְׁעֵי הַנּוֹכֵל אֵינָם סְפֵקוֹת הָאֱלוֹהָה\
אַחֲזִיק אֶת יָדְךְ וְנָשִׁיר: לָנוּ דַּי\
שְׂפָתֵינוּ צְלוּלָה כַּמֵּימֵי יָם עֵינַיִךְ\
\
קְנֵידְלָךְ שֶׁל שַׂלְוִים, מֵעַכְשָׁו וְעַד הַסּוֹף\
שַׁדַּי וּמְשָׁרְתֶיהָ פֹּה אֶצְלֵנוּ קָרוֹב\
הַבֶּטֶן רֵיקָה, אֲבָל לֹא לְתָמִיד\
קְנֵידְלָךְ שֶׁל שַׂלְוִים, בְּקָרוֹב, בֶּעָתִיד\
\
קְנֵידְלָךְ שֶׁל שַׂלְוִים, בְּקָרוֹב, בֶּעָתִיד\
