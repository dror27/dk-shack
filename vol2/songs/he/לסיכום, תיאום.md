# לְסִכּוּם, תֵּאוּם

רְצִיפוּת הָעַצְמִי\
שׁוֹגָהּ בְּאַשְׁלָיָה\
שֶׁרָצִיף גַּם הַלֹּא-אֲנִי,\
שְׁאֵרִית הַבְּרִיאָה\
\
שֶׁכָּל דִּבּוּר\
עִם פֵיָה בַּמֶּרְחָב\
אֶפְשָׁר לְהַמְשִׁיךְ\
עִם עָלֶה אוֹ אַחְאָב\
\
זֶה אֶפְשָׁרִי, בְּהֶחְלֵט\
רַק דּוֹרֵשׁ קְצָת תֵּאוּם\
הַחְלָפַת סִכּוּמִים,\
חֲתִירָה לְבִנְאוּם\
\
לְסִכּוּם\
\
כָּל מָה שֶׁאָמַרְתִּי לְאַחַת\
הֲרֵי הוּא כְּמוֹ שֶׁנֶּאֱמַר לַכָּל\
וְכָל מָה שֶׁשַּׁמְתִּי בַּצַּד\
פָּשׁוּט לֹא הָיִיתִי יָכֹל\
\