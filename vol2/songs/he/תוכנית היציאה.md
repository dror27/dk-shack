# תָּכְנִית הַיְּצִיאָה

מִי פֹּה בִּכְלָל רוֹצֶה\
לַחֲזֹר אֶל הַשִּׁגְרָה\
אֶל עַבְדוּת הַזְּמַן\
אֶל קִדּוּשׁ הַלְּבָנָה\
\
מִי פֹּה בִּכְלָל רוֹצֶה\
לַחֲזֹר לָעֲבוֹדָה\
אֶל הַמַּצֶּגֶת לַמַּשְׁקִיעַ\
שֶׁבָּרַח לְאַפְרִיקָה\
\
תָּכְנִית הַיְּצִיאָה הַפְּרָטִית שֶׁלִּי\
לֹא מְעַנְיֶנֶת אֶת הַמֶּשֶׁק\
אֵין לוֹ דָּבָר\
וְלִי אֵין חֵשֶׁק\
\
לְהַסְבִּיר לוֹ כַּמָּה צָרִיךְ\
מִי מַרְוִיחַ וּמִי מַקְפִּיץ\
אֵיךְ לָצֵאת וְלֹא לַחֲזֹר\
מָה לָבָן וּמָה שָׁחֹר\
\
בְּמֹחִי הַסּוֹטָה\
תָּכְנִית כְּנִיסָה אֵלֶיךָ\
בְּחָסוּת הַחֲשֵׁכָה\
נִבְרַח מֵהַבַּיִת\
\
רַחְפָנִים מִחוּץ\
לִטְוָח הַקְּלִיטָה\
בַּרְוָזִים שֶׁל שְׁתִיקָה\
נָעוּף לַשָּׁמַיִם\
\
תָּכְנִית הַיְּצִיאָה הַפְּרָטִית שֶׁלִּי\
לֹא מְעַנְיֶנֶת אֶת הַמֶּשֶׁק\
אֵין לוֹ דָּבָר\
וְלִי אֵין חֵשֶׁק\
\
לְהַסְבִּיר לוֹ כַּמָּה צָרִיךְ\
מִי מַרְוִיחַ וּמִי מַקְפִּיץ\
אֵיךְ לָצֵאת וְלֹא לַחֲזֹר\
מָה לָבָן וּמָה שָׁחֹר\
\
כֵּן הַחַיִּים, מְאֻמָּתִים, קָשִׁים וּמֵתִים\
וְהַזְּקֵנִים הֵם גָּרִים, מְבֻדָּדִים וּמַבְרִיאִים\
מְדִינוֹת, בְּדִיקוֹת, שְׁכוּנוֹת וְעָרִים\
כָּל אֵלֶּה הֵם דְּבָרִים שֶׁאַתְּ עוֹשֶׂה בְּלִי תַּחְתּוֹנִים
