# שְׁנַת הַבִּילְיַרְד

שְׁרִירוּתִיּוֹת שֶׁל תַּאֲרִיכִים \
יְמֵי הֻלֶּדֶת, חַגִּים, כַּרְטִיסֵי בְּרָכָה\
הִזְדַּמְּנוּיוֹת, פִּנּוֹת בְּשֻׁלְחַן הַבִּילְיַרְד \
שֶׁלָּהּ\
\
שְׁלַח כַּדּוּר אָדֹם\
קַבֵּל נֶתֶז כָּחֹל\
לִפְעָמִים תִּקְלַע סַל\
לִפְעָמִים תִּמְצָא עַצְמְךָ עַל הָרִצְפָּה \
\
חֹר בָּעַרְסָל\
\
עַד הַלָּבָן\
שֶׁבָּעֵינַיִם\
עַד הַמִּשְׂחָק הַבָּא\
בֵּינְתַיִם
