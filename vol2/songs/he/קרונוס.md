# קְרוֹנוֹס

וְהַזְּמַן עַכְשָׁו אָנוּס\
עַל פִּי הַדִּבּוּר\
שְׁבוּעַיִם שֶׁהָיוּ שֶׁלָּנוּ\
בְּבִדּוּד,\
לִרְשׁוּת הַצִּבּוּר\
\
אַפְּרִיל שֶׁנִּשְׁמַר לְךָ\
חֶבְרוֹת תְּעוּפָה מִתְרַסְּקוֹת בּוֹ\
סְדִינִים שֶׁל בֵּין עַרְבַּיִם\
אֻלְפְּנֵי חֲדָשׁוֹת,\
פַּרְשָׁנִיּוֹת מַסְלוּל\
\
רַק הַגִּיל לֹא שׁוֹאֵל\
בְּאֹזֶן חֵרֶשֶׁת, בְּעֵין טָחָה מֵרְאוֹת\
נִכְרַךְ עַל צַוָּארְךָ,\
שַׁבְּלוּל,\
מָחָר לְכַפָּרוֹת
