# קִשּׁוּאִים

הָיוּ לוֹ כַּמָּה תִּקְווֹת,\
לַקִּשּׁוּא הַזֶּה\
לִהְיוֹת חֲגִיגִי, מָלֵא\
אוּלַי אֲפִלּוּ הַשָּׁנָה שׁוֹנֶה\
\
בִּמְקוֹם אֹרֶז\
קִטְנִיּוֹת\
עֲדַיִן בְּרֹטֶב\
עַגְבָנִיּוֹת\
\
"מְמֻלָּא חַיָּב לִהְיוֹת\
אוֹ לֹא לִהְיוֹת"\
אֵלֶּה מִן הַסְּתָם תְּהִיּוֹת\
שֶׁל קִשּׁוּא עִם בְּעָיוֹת\
\
עֻבְדָּה, שְׁאָר הַקִּשּׁוּאִים\
פָּשׁוּט בְּאֹרֶז מִתְמַלְּאִים\
וְאָז בְּתַאֲוָתָם נֶאֱכָלִים\
לֹא תּוֹהִים, לֹא שׁוֹאֲלִים\
\
אֲבָל זֶה קִשּׁוּא מְיֻחָד\
שָׁבוּר, אֲבָל נֶחְמָד\
מַזָּל שֶׁלִּי שֶׁנִּפְגַּשְׁנוּ\
אֶתְמוֹל בָּרְחוֹב, בַּחַג
